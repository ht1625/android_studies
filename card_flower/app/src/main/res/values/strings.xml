<resources>
    <string name="app_name">card_flower</string>
    <string name="detail_gul">İkiçenekliler sınıfının, Rosales takımının,
                Gülgiller familyasından bir bitkidir. Kuzey yarımkürenin ılıman ve subtropikal bölgelerinde yetişir.
                Kışın yaprağını döker, ancak bazı türleri ise sürekli yeşildir. Dikenli çalı ya da ağaççık görünümündedir.
                Gövdesi dik ya da sürüngen olabilir. Bazı türleri ise sarılıcıdır. Çiçekler kırmızı, beyaz, sarı, pembe hatta
                siyah renkte olabilir. Gülün çiçekler arasında apayrı bir yeri vardır. Mitolojide güzellik tanrıçası Afrodit’in çiçeğidir.
                Dini bir sembol olarak Osmanlılar’dan bu yana kullanılagelmiş ve süsleme sanatları içerisinde kendine özel bir yer edinmiştir.
                Türk ve Dünya Edebiyatı’nda şiir ve romanlarda, şarkılarda aşkı sembolize
                eden bir çiçektir gül.</string>
    <string name="detail_lale">Lale, zambakgiller familyasından, Tulipa cinsini oluşturan güzel çiçekleri
                ile süs bitkisi olarak yetiştirilen, soğanlı, çok yıllık otsu bir bitkidir. Anavatanı Pamir, Hindukuş ve Tanrı Dağları’dır.
                Türkler, göçleri esnasında bu bitkinin soğanlarını Anadolu’ya getirmiştir. 16. yüzyılda Kanuni Sultan Süleyman tarafından Hollanda
                Kralı’na gönderilen laleler, ilk başta Hollandalılar’ı ve kısa zaman içerisinde tüm Avrupalılar’ı hayranlık içinde bırakmıştır.
                Lale, özellikle doğu kültür ve mitolojilerinde özel bir yere sahiptir. Hollanda’da Lalemania, Osmanlı’da da Lale Devri
                olarak adlandırılan belirli dönemlere markasını vurmuştur. Osmanlı sanatlarının gözbebeği sayılan lale, edebi eserlerde sıkça
                kullanılır. Mitolojilerde de lalenin ortaya çıkışına dair farklı ve çok çeşitli hikayeler anlatılır.</string>
    <string name="detail_karanfil">Pembe, kırmızı, beyaz ve mor gibi renkleri olan karanfil güzel kokusuyla bilinir.
                Doğada olan türlerinin yanında, evlerde de yetiştirilir, ancak daha çok seralarda yetiştirilmektedir. Ilıman iklimde, çok az
                güneşli veya yarı gölgeli ortamlarda sağlıklı bir şekilde yetişirler. Çeşitleri ise şunlardır:
                Büyük çiçekli karanfil: Bir sapta büyük bir veya az sayıda çiçek bulunur.
                Dağınık karanfil: Çok sayıda küçük çiçekler açar. Saksılarda sarkık olarak yetiştirilebilir.
                Bodur ve toplu çiçekli: Her sap üstünde çok sayıda küçük çiçekler açar.</string>
    <string name="detail_zambak">Zambak familyasının, Lilium cinsinden genellikle soğan ile üreyen mevsimlik
                çiçekli bitkilerin adıdır. Zambakgiller familyasında bu cinse ait 110 civarında bitki türü vardır. Genellikle bahçede,
                ancak saksıda da yetiştirilir. Bazı türleri güzel kokuludur.</string>
    <string name="detail_kasimpati">Krizantem, bir diğer ismi ile Kasımpatı yaklaşık 30 tür barındıran, papatyagiller
                familyasına bağlı otsu, yıllık bir bitki türüdür. Çiçek farklılıklarına göre, papatya benzeri, düğme şekilli, çok iri katmerli,
                irili ufaklı katmerli türleri bulunur. Kasım ayında birdenbire çıkıveren, bu ani patlamadan ötürü de isminin Kasımpatı kaldığı
                düşünülen bu güzel çiçek, hem birçok mitolojik hikayeye konu olmuştur, hem de zamanla birtakım mistik kavramların simgesi haline gelmiştir.
                Kimi zaman cenaze çiçeği (Uzakdoğu’da, Japonya’da cenazelere götürüldüğü için), kimi zaman ölümsüz aşkın, kimi zaman da platonik
                sevdaların kahramanı olur</string>
    <string name="detail_nergis">Beyaz ve sarı renklerinin hakim olduğu nergis çiçeği, soğuklara karşı direnç gösterebilen
                bir bitkidir. Daha çok Akdeniz iklimlerinde yetişmeye elverişlidir. 43 çeşidi ile doğada doğal olarak bulunabilen ve süs bitkisi olarak
                da yetiştirilmeye uygun olan nergisin en bilinen çeşitleri arasında, yabani nergis, beyaz nergis, Çin nergisi, güz nergisi, fulya ve
                zerren yer almaktadır. Nergis ismini mitolojik kahraman Narcissus’tan almıştır. İsmini narsisizme, narkoza, çiçeğe vermiş olan Narsis
                (ya da Narkissos) ona aşık olan bir kızın aşkına karşılık vermez ve bir gün kendi aksini görerek, kendi yansımasına aşık olup bu
                aşkla yok olup gider.</string>
    <string name="detail_sumbul">Sümbül, soğanlı bitkilerden olup daha önce zambakgiller familyasının üyesi olarak kabul edilmekte
                iken, şimdi yeni bir familya olan Hyacinthaceae altında incelenmektedir. Çok güzel kokan sümbül, lale gibi Avrupa’ya Türkiye’den gitmiş,
                birçok türleri üretilmiştir. Bunlardan, Hollanda sümbülünün soğanı iri, çiçeklerinin renkleri daha canlıdır. Paris sümbülü daha ufaktır,
                renkleri de beyaz, mavi, pembe olur. Sümbül bahçelerde olduğu gibi saksılarda da yetiştirilir.</string>
</resources>
